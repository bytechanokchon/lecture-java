## การสร้างภาษา Java (The Creation of Java)
ภาษา Java ถูกสร้างขึ้นโดย James Gosling, Patrick Naughton, Chris Warth, Ed Frank, Mike Sheridan ที่บริษัท Sun Microsystem ในปี่ 1991

โดยแรงผลักดันหลักที่ทำให้ภาษา Java ถูกสร้างขึ้นมา เกิดจากความต้องการภาษาที่ไม่ขึ้นตรงต่อระบบปฏิบัติการ (Windows, Linux, MacOS) หรือสถาปัตยกรรม สามารถนำโปรแกรมไว้ติดตั้งไว้บนอุปกรณ์อิเล็กทรอนิกส์ต่าง ๆ ได้ เช่น ไมโครเวฟ รีโมท เป็นต้น

โดยในตอนนั้น ภาษาอย่าง C และ C++ พวกมันจะสามารถทำงานได้บนระบบปฏิบัติการอันใดอันหนึ่งเท่านั้น
ถ้าอยากนำไปทำงานบนระบบอื่น จะต้องทำการคอมไพล์ใหม่ สำหรับระบบนั้น ๆ

ในช่วงวเลาที่กำลังมีการพัฒนาภาษา Java สิ่งที่เป็นแรงผลักดันอีกอย่างหนึ่งคือ การเกิดขึ้นของ world wide web โดยหากไม่มีสิ่งนี้เกิดขึ้น ภาษา Java อาจไม่ได้รับความนิยมในช่วงนั้น โดยภาษา Java ทำให้การเข้าถึง world wide web สามารถเข้าถึงได้จากทุกอุปกรณ์

สาเหตุที่ภาษา Java ได้รับความนิยมขึ้นมานั้นคือ
1. ถูกออกแบบ ทดสอบ และปรับปรุงโดยโปรแกรมเมอร์ที่ใช้งานจริง
2. มีความสอดคล้องและการทำงานที่เป็นไปตามตรรกะ (ทำงานจากซ้ายไปขวา บนลงล่าง)
3. โปรแกรมเมอร์สามารถควบคุมได้เต็มที่ หากเราเขียนโปรแกรมได้ดี โปรแกรมก็จะสามารถทำงานออกมาได้ดี แต่หากเขียนไม่ดีโปรแกรมก็จะทำงานออกมาไม่ดีเช่นกัน